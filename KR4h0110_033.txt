# -*- mode: mandoku-view; -*-
#+TITLE: 古今詩刪
#+DATE: 2015-08-25 00:37:37.378323
#+PROPERTY: ID KR4h0110
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0110_WYG_033-1a>¶
欽定四庫全書¶
　古今詩刪巻三十三¶
　　　　　　　　　　　　明　李攀龍　編¶
　　明七言絶句¶
　　　仙人詞(劉基/)¶
玉府仙人氷雪姿生来即遣侍瑤池五雲隔㫁塵凡路¶
説着人間總不知¶
　　　漢宫曲(劉基/)¶
<pb:KR4h0110_WYG_033-1b>¶
小雨如烟晝掩扉捲簾忽見燕雙飛不知春色能多少¶
總向昭陽栁上歸¶
　　　雙帶子(劉基/)¶
嫁時雙帶綉麒麟翠葉金花色色新寧教玉匣䝉蛛網¶
不肯將来别贈人¶
　　　竹枝歌(劉基/)¶
陽臺雲雨謾荒唐巫峽啼猿枉㫁腸莫向蒼梧山下去¶
九疑愁色滿瀟湘¶
<pb:KR4h0110_WYG_033-2a>¶
　　　春江曲(劉基/)¶
江上風帆日日歸獨自狂夫音信稀無因化作鵁鶄鳥¶
随著郎船到處飛¶
　　　宫詞(髙啓/)¶
南風吹㫁採蓮歌夜雨新添太液波水殿雲廊三十六¶
不知何處月明多¶
　　　少年行(髙啓/)¶
下直平明出禁門提携博局伴王孫寳刀不敢將輸却¶
<pb:KR4h0110_WYG_033-2b>¶
明日沙場欲報恩¶
　　　洞房曲(髙啓/)¶
洞房香吐合昏花月轉勾欄啼乳鴉今宵有酒留君醉¶
不信倡家勝妾家¶
　　　呉宫詞(髙啓/)¶
芙蓉水殿屧廊東白苧秋来不耐風怪得君王長夜醉¶
月明歌舞在舟中¶
　　　楚宫詞(髙啓/)¶
<pb:KR4h0110_WYG_033-3a>¶
雨去雲来十二峯渚宫樓閣暮重重細腰無限空相妬¶
不覺瑤姬夢裏逢¶
　　　魏宫詞(髙啓/)¶
翡翠明珠入掌新承恩長占鄴宫春至尊休信陳王賦¶
那得人間有洛神¶
　　　呉王井(髙啓/)¶
曾開鑑影照宫娃玉手牽絲帶露華今日空山僧自汲¶
一缾寒供佛前花¶
<pb:KR4h0110_WYG_033-3b>¶
　　　宫女圖(髙啓/)¶
女奴扶醉踏蒼苔明月西園侍宴迴小犬隔花空吠影¶
夜深宫禁有誰来¶
　　　山中别寧公歸西塢(髙啓/)¶
一上香臺看落暉沙村孤樹晚依依老僧不出青山寺¶
只有鐘聲送客歸¶
　　　方匡師畫(髙啓/)¶
畫圖忽見白雲峯茶屋香臺樹幾重身若在師行道處¶
<pb:KR4h0110_WYG_033-4a>¶
晚来誰訝不聞鐘¶
　　　戴叔鸞入江夏山圖(髙啓/)¶
歸隠初辭薦辟章西風黄葉滿車箱青牛只識山中路¶
不是無心向洛陽¶
　　　十二紅圖(楊基/)¶
何處飛来十二紅萬年枝上立東風楚王宫殿俱零落¶
説盡春愁細雨中¶
　　　紅椒仕女圖(楊基/)¶
<pb:KR4h0110_WYG_033-4b>¶
兩樹紅椒隔禁扉晚凉携伴試羅衣金鈴小犬迎人吠¶
應怪秋来出院稀¶
　　　燕山春暮(張羽/)¶
金水橋邊蜀鳥啼玉泉山下栁花飛江南江北三千里¶
愁絶春歸客未歸¶
　　　望闕口號(劉子肩/)¶
閶闔排雲玉殿開千官鵷鷺早朝囬不知誰獻王褒頌¶
得奉君王萬壽杯¶
<pb:KR4h0110_WYG_033-5a>¶
　　　江行(董良史/)¶
江水悠悠江路長孤鴻啼月有微霜十年縱跡渾無定¶
莫更逢人問故鄉¶
　　　寄王彦舉(孫蕡/)¶
緑楊隂下玉驄嘶絲絡銀瓶帶酒携夢入南園聽夜雨¶
不知身在蔣陵西¶
　　　題朱舍人為史太守冩梧竹(林鴻/)¶
舍人退食冩閒情公子開椷玉雪清曾向鳳池同夜直¶
<pb:KR4h0110_WYG_033-5b>¶
掖垣梧竹總秋聲¶
　　　淮西夜坐(袁凱/)¶
蕭蕭風雨滿闗河酒罷西樓聽鴈過莫怪行人頭白盡¶
異鄉秋色不勝多¶
　　　客中夜坐(袁凱/)¶
夜雨蕭蕭江水長故園歸路更茫茫一聲新鴈三更雨¶
何處行人不㫁腸¶
　　　畫馬(劉績/)¶
<pb:KR4h0110_WYG_033-6a>¶
雙駒汗血已斑斑蹀躞春風意態閒聞道千金求駿骨¶
不應龍種在人間¶
　　　贈同舟從軍林生(任立/)¶
青天無盡碧波長百尺雲帆挂夕陽海路音書何處寄¶
北風征鴈不成行¶
　　　城南書事(趙羾/)¶
三年為客寄龍沙望㫁南雲不見家唯有受降城外月¶
照人清淚落胡笳¶
<pb:KR4h0110_WYG_033-6b>¶
　　　步虚詞(王恭/)¶
緑章封事奏瑤京侍女如花弄玉笙夜半朝囬人上鶴¶
九天環珮月中明¶
　　　詔直内閣即事(胡儼/)¶
清曉朝囬祕閣重坐看宫樹露華濃碧牕朱户圖書滿¶
人在蓬莱第一峯¶
　　　重登岳陽樓望君山(王英/)¶
南湖烟水接天流天際孤峯掌上浮欲吊湘君何處是¶
<pb:KR4h0110_WYG_033-7a>¶
不堪重倚岳陽樓¶
　　　到揚州(鍾政/)¶
樹繞人家水抱城何郎去後減詩情不知東閣梅何處¶
二十四橋空月明¶
　　　甘州(郭元登/)¶
甘州城西河水流甘州城北胡雲愁玉闗人老貂裘敝¶
苦憶平生馬少游¶
　　　薊門秋夕(熊直/)¶
<pb:KR4h0110_WYG_033-7b>¶
清漏遲遲月轉廊博山銷盡水沉香重城不鎖還家夢¶
兩夜分明到故鄉¶
　　　竹枝歌(薛瑄/)¶
錦官城東多水樓蜀姬酒濃消客愁醉来忘却家山道¶
勸君莫作錦城遊¶
　　　舊遊即事(沈愚/)¶
冶城東畔舊亭臺寂寂朱扉映竹開一樹碧桃都落盡¶
去年蝴蝶却飛来¶
<pb:KR4h0110_WYG_033-8a>¶
　　　寄淮南(沈愚/)¶
江南江北路迢迢風滿江帆鴈影飄最好鳳凰臺上月¶
共誰携酒聽吹簫¶
　　　古詞(張楷/)¶
羅帕凝香濕未乾朱櫻忩外雨生寒燈花知是虛傳喜¶
落盡青煤誓不看¶
　　　題畫瓜(聶大年/)¶
翠實離離引蔓秋西風凉露滿林丘東門尚有閒田地¶
<pb:KR4h0110_WYG_033-8b>¶
千載無人説故侯¶
　　　題趙仲穆挾彈圖(李東陽/)¶
東風挾彈小城春遊騎飛韁不動塵道上相逢休借問¶
衛家兄弟霍家親¶
　　　畫竹(李東陽/)¶
漢臯亭上起秋風夜逐湘靈下楚宫曉入碧雲看不見¶
墮釵遺珮各西東¶
　　　呉宫(楊時秀/)¶
<pb:KR4h0110_WYG_033-9a>¶
畫棟雲消夜色清宫前溝水作秋聲如何醒得呉王夢¶
多少花枝壓禁城¶
　　　閨怨(周在/)¶
江南二月試羅衣春盡燕山雪尚飛應是子規啼不到¶
故鄉雖好不思歸¶
　　　郊祀歌(李夢陽/)¶
壇官秉笏候金鐘月出西南照雪峯不向蓬莱看五色¶
那知天子是真龍¶
<pb:KR4h0110_WYG_033-9b>¶
　　　贈黄州守(李夢陽/)¶
黄州江比使君清赤壁山留萬古名黄州小兒騎竹馬¶
来時相送去時迎¶
　　　過王子(李夢陽/)¶
率爾髙陽飲博徒酣歌擊劍膽何麄金門貴客如相許¶
徑脱霜裘付酒壚¶
　　　贈李沔(李夢陽/)¶
雲夢茫茫繞一州滔滔江漢古今流問俗不須乗五馬¶
<pb:KR4h0110_WYG_033-10a>¶
畫船鐃吹水鄉遊¶
　　　雲中曲(李夢陽/)¶
白登山寒低朔雲野馬黄羊各一羣冐頓曾圍漢天子¶
胡兒惟説李將軍¶
　　　塞上(李夢陽/)¶
天設居庸百二闗祁連更隔萬重山不知誰放呼延入¶
昨日揚河大戰還¶
　　　歸途咏古(李夢陽/)¶
<pb:KR4h0110_WYG_033-10b>¶
河濟誰言不共流青春惡浪古懐州蕩搖少室三花樹¶
倒映天壇白石樓¶
　　　登嘯臺(李夢陽/)¶
白日紅雲拂地流醉鄉吾亦步兵遊登臺左盼黄河轉¶
緑水洪波不盡愁¶
　　　春日謾興(李夢陽/)¶
十日不出花盡開城南城北看花来即教閉户從花盡¶
莫遣看花不醉迴¶
<pb:KR4h0110_WYG_033-11a>¶
　　　送周判官(李夢陽/)¶
青燈緑酒五花裘客舍新秋螢火流問君不飲真何事¶
明日出城風葉愁¶
　　　諸將入朝歌(何景明/)¶
羣公陪宴栢梁臺殿上傳呼萬壽杯元戎節鉞来江上¶
使者樓船泛海迴¶
　　　寄鄭繼之(何景明/)¶
台嶽中峯綵霧生石梁遙挂赤霞城仙潭尺素傳雲鯉¶
<pb:KR4h0110_WYG_033-11b>¶
報爾今尋華頂行¶
　　　送汝慶還闗中(何景明/)¶
華岳雲臺萬里情髙秋落日眺秦城黄河一線通滄海¶
身在仙人掌上行¶
　　　終南篇(何景明/)¶
離宫别館舊京華表裏闗河屬漢家二閣天圍青錦帳¶
五臺雲湧石蓮花¶
　　　燕京夏歌(徐禎卿/)¶
<pb:KR4h0110_WYG_033-12a>¶
暑殿金泉枕碧山清凉樓閣五臺間赤日不行䓤嶺北¶
雪花長繞玉門闗¶
　　　送蕭若愚(徐禎卿/)¶
送君南下巴渝深予亦迢迢湘水陰前路不知何地别¶
千山萬壑暮猿吟¶
　　　迎鑾曲六首(邊貢/)¶
金陵今古帝王都碧石清江一畫圖五聖百年虛想像¶
鑾輿曾到此間無¶
<pb:KR4h0110_WYG_033-12b>¶
　　　其二¶
自采民風問老農微行不遣近官從那知天子闗天象¶
到處雲成五色龍¶
　　　其三¶
羽葢霓旌曉出遊紺霞紅日抱江流雲中帝子三千闕¶
海上仙人十二樓¶
　　　其四¶
弓如滿月向江開箭挿寒潮捲浪迴水上黿鼉莫深避¶
<pb:KR4h0110_WYG_033-13a>¶
我皇元為射蛟来¶
　　　其五¶
潮落江門烟水秋雲帆月下過揚州兩京馳道三千里¶
夾岸垂楊接御溝¶
　　　其六¶
瑟瑟金風鳴玉鑾路車何日到長安官河不似江濤險¶
只恐秋深白露寒¶
　　　金陵逢方日升(邊貢/)¶
<pb:KR4h0110_WYG_033-13b>¶
燕市分携十七春白門相見白頭新鳳凰樓下含春客¶
江海飄零有幾人¶
　　　劉希尹謫壽春(邊貢/)¶
淮南花雨送春還叢桂隂隂郡閣閒自是劉安有仙骨¶
謫居猶近八公山¶
　　　送潘伯振守漢中(邊貢/)¶
石棧凌雲鳥道斜漢中城府枕三巴楓林落葉猿聲滿¶
那得行人不憶家¶
<pb:KR4h0110_WYG_033-14a>¶
　　　送蘇别駕(邊貢/)¶
去嵗秋風别省闈木犀花落雨霏霏那知此日江陵郡¶
春草連天送客歸¶
　　　題美人寄胡丈(邊貢/)¶
月宫秋冷桂團團嵗嵗花開只自攀共在人間説天上¶
不知天上憶人間¶
　　　海青圖(邊貢/)¶
雲暗胡天雪滿衣鴐鵝聲亂海青飛李陵臺下隂山北¶
<pb:KR4h0110_WYG_033-14b>¶
正是單于夜打圍¶
　　　敖子發水亭(邊貢/)¶
曲徑囬廓接圃深竹牕松户曉隂隂幽花不阻三春夢¶
明月長懸萬里心¶
　　　觀城歌(邊貢/)¶
睥睨連雲十二樓西南形勝數荆州已教峴首為屏繞¶
更遣巴江作帶流¶
　　　雜興(邊貢/)¶
<pb:KR4h0110_WYG_033-15a>¶
御溝東畔栁成林御水盈盈十里隂白馬青衫橋上客¶
春来多少故園心¶
　　　大隄曲(邊貢/)¶
大隄女兒花見羞大隄楊栁映青樓金臺滿注楚城酒¶
醉殺狂夫不解愁¶
　　　緑珠怨(邊貢/)¶
主家髙樓天與齊妾身不惜委黄泥他生願作銜泥燕¶
長傍髙樓梁上棲¶
<pb:KR4h0110_WYG_033-15b>¶
　　　送客(王雲鳳/)¶
春濕蒸雲雨欲絲飄飄遊子别離時愁看陌上青青草¶
送盡行人總不知¶
　　　皇帝行幸南京歌二首(薛蕙/)¶
翩翩翠葢覆鳴鑾詔許都人夾道看樂府盡歌楊栁曲¶
後車多著鵕䴊冠¶
　　　其二¶
燕姬玉袖抱箜篌馬上長随翠輦遊春来照影秦淮水¶
<pb:KR4h0110_WYG_033-16a>¶
愛殺江南雲母舟¶
　　　櫂歌二首(鄭善夫/)¶
鴻鴈飛来風雪心鴻鴈飛去天山隂二月天山風雪淺¶
六月天山風雪深¶
　　　其二¶
青螺江頭遊子吟黄金臺上秋雲深風塵一别一萬里¶
美人駕車傷我心¶
　　　送劉伯儒侍御謫嶺南(鄭善夫/)¶
<pb:KR4h0110_WYG_033-16b>¶
尉佗城外泛孤槎西望峨眉不見家莫道日南天萬里¶
歸心一夜過三巴¶
　　　答林炫見懐(方豪/)¶
榕江江上片帆歸江草江花映竹扉明月長看漁父醉¶
白鷗不道主人非¶
　　　平南凱還歌(王廷相/)¶
詔下團營大㸃兵我皇親作冠軍行九河壓地樓船去¶
八月横天劍㦸明¶
<pb:KR4h0110_WYG_033-17a>¶
　　　行邊(王廷相/)¶
榆林上郡跨雄圖况是君王拜郅都夜發金符催出塞¶
朝開罽帳獻擒俘¶
　　　巴人竹枝歌(王廷相/)¶
江草江花滿眼新不知郎處幾多春愁来欲上東峯望¶
上到東峯愁殺人¶
　　　遊仙(王廷相/)¶
南極老人乗彩霞赤松仙子上清家海陽舊種扶桑樹¶
<pb:KR4h0110_WYG_033-17b>¶
春到齊開五色花¶
　　　宫詞(王廷相/)¶
雲髻蛾眉紫鳳笙三千隊裏獨分明君恩莫作尋常看¶
一别昭陽便隔生¶
　　　扈從謁陵歌(王廷相/)¶
十二龍旗向曉開行宫深度五雲来詞臣奏罷長陵賦¶
不數甘泉侍從才¶
　　　謾成(韓邦靖/)¶
<pb:KR4h0110_WYG_033-18a>¶
沙苑烟光近白樓黄河清渭兩交流牛羊落日新丘壠¶
楊栁春風古渡頭¶
　　　登石鐘山望廬山(張治/)¶
廬嶽亭亭翠萬重懸泉千尺挂飛龍石鐘山下江如鏡¶
映出青天五老峯¶
　¶
　¶
　¶
<pb:KR4h0110_WYG_033-18b>¶
　¶
　¶
　¶
　¶
　¶
　¶
　¶
　古今詩刪巻三十三¶
