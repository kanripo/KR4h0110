# -*- mode: mandoku-view; -*-
#+TITLE: 古今詩刪
#+DATE: 2015-08-25 00:37:36.941513
#+PROPERTY: ID KR4h0110
#+PROPERTY: BASEEDITION WYG    
#+PROPERTY: JUAN 卷十
<pb:KR4h0110_WYG_010-1a>¶
欽定四庫全書¶
　古今詩刪巻十¶
　　　　　　　　　　　　明　李攀龍　編¶
　選唐詩序¶
　唐無五言古詩而有其古詩陳子昻以其古詩為古¶
　詩弗取也七言古詩唯杜子美不失初唐氣格而縱¶
　横有之太白縱横往往彊弩之末間雜長語英雄欺¶
　人耳至如五七言絶句實唐三百年一人蓋以不用¶
<pb:KR4h0110_WYG_010-1b>¶
　意得之即太白亦不自知其所至而工者顧失焉五¶
　言律排律諸家槩多佳句七言律體諸家所難王維¶
　李頎頗臻其妙即子美篇什雖衆憒焉自放矣作者¶
　自苦亦惟天實生才不盡後之君子本茲集以盡唐¶
　詩而唐詩盡於此李攀龍撰¶
　　唐五言古詩¶
　　　飲馬長城窟行(太宗皇帝/)¶
塞外悲風切交河冰已結瀚海百重波隂山千里雪逈¶
<pb:KR4h0110_WYG_010-2a>¶
戍危烽火層巒引高節悠悠卷斾旌飲馬出長城塞沙¶
連騎跡朔吹斷邉聲胡塵清玉塞羗笛韵金鉦絶漠干¶
戈戢車徒振原隰都尉反龍堆將軍旋馬邑揚麾氛霧¶
静紀石功名立荒裔一戎衣雲臺凱歌入¶
　　　述懷(魏徵/)¶
中原還逐鹿投筆事戎軒縱横計不就慷慨志猶存策¶
杖謁天子驅馬出關門請纓繫南越憑軾下東藩鬱紆¶
陟高岫出没望平原古木鳴寒鳥空山啼夜猿旣傷千¶
<pb:KR4h0110_WYG_010-2b>¶
里目還驚九折魂豈不憚艱難深懷國士恩季布無二¶
諾侯嬴重一言人生感意氣功名誰復論¶
　　　初到陸渾山莊(宋之問/)¶
授衣感窮節策馬凌伊關歸齊逸人趣日覺秋琴閒寒¶
露衰北阜夕陽破東山浩歌步岑樾栖鳥隨我還¶
　　　感遇二首(張九齡/)¶
蘭蕋春葳蕤桂花秋皎㓗欣欣此生意自以為佳節誰¶
知林栖者聞風坐見悅草木有本心何求美人折¶
<pb:KR4h0110_WYG_010-3a>¶
　　　其二¶
孤鴻海上來池潢不敢顧側見雙翠鳥巢在三珠樹矯¶
矯珍木嶺得無金丸懼美服患人指髙明逼神惡今我¶
游㝠㝠弋者何所慕¶
　　　薊丘覽古贈盧居士藏用六首(并序/)　(陳子昂/)¶
　　　　丁酉嵗余北征出自薊門厯觀燕之舊都其¶
　　　　城池霸迹已蕪没矣慨然憶樂生鄒子羣賢¶
　　　　之游因登薊樓作六詩以志之寄終南盧居士¶
<pb:KR4h0110_WYG_010-3b>¶
北登薊丘望求古軒轅臺應龍已不見牧馬生黄埃尚¶
想廣成子遺跡白雲隈¶
　　　右軒轅臺¶
南登碣石舘遙望黄金臺丘陵盡喬木昭王安在哉霸¶
圖悵已矣驅馬復歸來¶
　　　右燕昭王¶
王道已淪昩戰國競貪兵樂生何感激仗義下齊城雄¶
圖竟中失遺嘆寄阿衡¶
<pb:KR4h0110_WYG_010-4a>¶
　　　右樂生¶
秦王日無道太子怨亦深一聞田光義匕首贈千金其¶
事雖不立千載為傷心¶
　　　右燕太子¶
自古皆有死殉義良獨希柰何燕太子尚使田公疑仗¶
劔誠已矣感我涕沾衣¶
　　　右田光先生¶
大運淪三代天人罕有窺鄒子何遼廓謾説九瀛垂興¶
<pb:KR4h0110_WYG_010-4b>¶
亡已千載今也則無誰¶
　　　右鄒子¶
　　　詶暉上人夏日林泉¶
聞道白雲居窈窕青蓮宇巖泉萬丈流樹石千年古林¶
臥對軒窗山隂滿庭户方釋塵事勞從君襲蘭杜¶
　　　子夜吳歌(李白/)¶
長安一片月萬户𢷬衣聲秋風吹不盡總是玉闗情何¶
日平胡虜良人罷逺征¶
<pb:KR4h0110_WYG_010-5a>¶
　　　妾薄命(李白/)¶
漢帝寵阿嬌貯之黄金屋咳唾落九天隨風生珠玉寵¶
極愛還歇妬深情却疎長門一步地不肯暫迴車雨落¶
不上天水覆難再收君情與妾意各自東西流昔日芙¶
蓉花今成斷根草以色事他人能得幾時好¶
　　　贈盧司户(李白/)¶
秋色無遠近出門盡寒山白雲遙相識待我蒼梧間借¶
問盧躭鶴西飛幾處還¶
<pb:KR4h0110_WYG_010-5b>¶
　　　送張舍人之江東(李白/)¶
張翰江東去正值秋風時天清一鴈遠海濶孤㠶遲白¶
日行欲暮滄波杳難期呉洲如見月千里幸相思¶
　　　魯郡東石門送杜二甫(李白/)¶
醉别復幾日登臨徧池臺何時石門路重有金樽開秋¶
波落泗水海色明徂徠飛蓬各自遠且盡手中杯¶
　　　送楊山人歸嵩山(李白/)¶
我有萬古宅嵩陽玉女峯長留一片月掛在東溪松爾¶
<pb:KR4h0110_WYG_010-6a>¶
去掇仙草菖蒲花紫茸嵗晩或相訪青天騎白龍¶
　　　懷蘇武(李白/)¶
蘇武在匈奴十年持漢節白鴈上林飛空傳一書札牧¶
羊邉地苦落日歸心絶渴飲月窟冰飢餐天上雪東還¶
沙塞遠北愴河梁别泣把李陵衣相㸔淚成血¶
　　　經下邳圯橋懷張子房(李白/)¶
子房未虎嘯破産不為家滄海得壯士椎秦愽浪沙報¶
韓雖不成天地皆振動潛匿游下邳豈曰非智勇我來¶
<pb:KR4h0110_WYG_010-6b>¶
圯橋上懷古欽英風唯見碧流水曾無黄石公嘆息此¶
人去蕭條徐泗空¶
　　　望鸚鵡洲懷禰衡(李白/)¶
魏帝營八極蟻視一禰衡黄祖斗筲人殺之受惡¶
名吴江賦鸚鵡落筆超羣英鏘鏘振金玉句句欲¶
飛鳴鷙鶚啄孤鳳十春傷我情五嶽起方寸隱然¶
詎可平才髙竟何施寡識冐天刑至今芳洲上蘭¶
蕙不忍生¶
<pb:KR4h0110_WYG_010-7a>¶
　　　前出塞八首(杜甫/)¶
戚戚去故里悠悠赴交河公家有程期亡命嬰禍羅君¶
巳富土境開邊一何多棄絶父母恩吞聲行負戈¶
　　　其二¶
磨刀嗚咽水水赤刅傷手欲輕斷腸聲心緒亂巳久丈¶
夫誓許國憤惋復何有功名圗麒麟戰骨當速朽¶
　　　其三¶
送徒既有長遠戍亦有身生死向前去不勞吏怒嗔路¶
<pb:KR4h0110_WYG_010-7b>¶
逢相識人附書與六親哀哉兩決絶不復同苦辛¶
　　　其四¶
迢迢萬餘里領我赴三軍軍中異苦樂主將寧盡聞隔¶
河見胡騎倐忽數百羣我始為奴僕幾時樹功勲¶
　　　其五¶
挽弓當挽强用箭當用長射人先射馬擒賊先擒王殺¶
人亦有限立國自有疆茍能制侵凌豈在多殺傷¶
　　　其六¶
<pb:KR4h0110_WYG_010-8a>¶
驅馬天雨雪軍行入高山徑危抱寒石指落層冰間巳¶
去漢月遠何時築城還浮雲暮南征可望不可攀¶
　　　其七¶
單于冦我壘百里風塵昏雄劒四五動彼軍為我奔虜¶
其名王歸繫頸授轅門潛身備行列一勝何足論¶
　　　其八¶
從軍十年餘能無分寸功衆人貴茍得欲語羞雷同中¶
原有鬬争況在狄與戎丈夫四方志安可辭固窮¶
<pb:KR4h0110_WYG_010-8b>¶
　　　後出塞(杜甫/)¶
朝進東門營暮上河陽橋落日照大旗馬鳴風蕭蕭平¶
沙列萬幕部伍各見招中天懸明月令嚴夜寂寥悲笳¶
數聲動壯士慘不驕借問大將誰恐是霍嫖姚¶
　　　法鏡寺(杜甫/)¶
身危適他州勉强終勞苦神傷山行深愁破崕寺古嬋¶
娟碧蘚浄蕭摵寒籜聚洄洄山根水冉冉松上雨洩雲¶
蒙清晨初日巳復吐朱甍半光烱户牖粲可數拄䇿忘¶
<pb:KR4h0110_WYG_010-9a>¶
前期出蘿巳亭午㝠㝠子規叫微徑不復取¶
　　　萬丈潭(杜甫/)¶
青溪合㝠寞神物有顯晦龍衣積水蟠窟壓萬丈内跼¶
步凌垠堮側身下烟靄前臨洪濤寛却立蒼石大山危¶
一徑盡岸絶兩壁對削成根虛無倒影垂澹瀩黑知灣¶
澴底清見光烱碎孤雲倒來深飛鳥不在外高蘿成帷¶
幄寒水疊旌斾遠川曲通流嵌竇潛洩瀬造幽無人境¶
發興自我軰告歸遺恨多將老斯逰最閉藏修鱗蟄出¶
<pb:KR4h0110_WYG_010-9b>¶
入巨石礙何當炎天過快意風雲㑹¶
　　　石櫃閣(杜甫/)¶
季冬日已長山晩半天赤蜀道多草花江間饒竒石石¶
櫃層波上臨虛蕩高壁清暉迴羣鷗暝色帶遠客羈栖¶
負幽意感嘆向絶跡信甘孱懦嬰不獨凍餒迫優游謝¶
康樂放浪陶彭澤吾衰未自由謝爾性有適¶
　　　玉華宫(杜甫/)¶
溪回松風長蒼鼠竄古瓦不知何王殿遺構絶壁下隂¶
<pb:KR4h0110_WYG_010-10a>¶
房鬼火青壞道哀湍㵼萬籟真笙竽秋色正瀟灑美人¶
為黄土況乃粉黛假當時侍金輿故物獨石馬憂來藉¶
草坐浩歌淚盈把冉冉征途間誰是長年者¶
　　　夢李白二首(杜甫/)¶
死别巳呑聲生别常惻惻江南瘴癘地逐客無消息故¶
人入我夢明我長相憶恐非平生魂路遠不可測魂來¶
楓林青魂返關塞黑君今在羅網何以有羽翼落月在¶
屋梁猶疑照顔色水深波浪濶無使蛟龍得¶
<pb:KR4h0110_WYG_010-10b>¶
　　　其二¶
浮雲終日行游子久不至三夜頻夢君情親見君意告¶
歸常局促苦道來不易江湖多風波舟楫恐失墜出門¶
搔白首苦負平生志冠蓋滿京華斯人獨憔悴孰云網¶
恢恢將老身反累千秋萬嵗名寂寞身後事¶
　　　晦日尋崔戢李封(杜甫/)¶
朝光入甕牖尸寢驚敝裘起行視天宇春氣漸和柔興¶
來不暇懶今晨梳我頭出門無所待徒步覺自由杖藜¶
<pb:KR4h0110_WYG_010-11a>¶
復恣意免值公與侯晩定崔李交會心真罕儔每過得¶
酒傾二宅可淹留喜結仁里歡況因令節求李生園欲¶
荒舊竹頗修修引客㸔掃除隨時成獻酬崔侯初筵色¶
已畏空樽愁未知天下士至性有此不草芽旣青出蜂¶
聲亦暖游思見農器陳何當甲兵休上古葛天氏不貽¶
黄屋憂至今阮籍等熟醉為身謀威鳳高其翔長鯨呑¶
九州地軸為之翻百川皆亂流當歌欲一放淚下恐莫¶
收濁醪有玅理庶用慰沈浮¶
<pb:KR4h0110_WYG_010-11b>¶
　　　雨(杜甫/)¶
峽雲行清曉烟霧相徘徊風吹滄江去雨灑石壁來凄¶
凄生餘寒殷殷兼出雷白谷變氣候朱炎安在哉高鳥¶
濕不下居人門未開楚宫久已滅幽珮為誰哀侍臣書¶
王夢賦有冠古才㝠㝠翠龍駕多自巫山臺¶
　　　晩泊潯陽望香爐峯(孟浩然/)¶
挂席幾千里名山都未逢泊舟潯陽岸始見香爐峯嘗¶
讀遠公傳永懷塵外踪東林精舍近日暮空聞鐘¶
<pb:KR4h0110_WYG_010-12a>¶
　　　西施詠(王維/)¶
艶色天下重西施寧久微朝為越溪女莫作吳王姬賤¶
日豈殊衆貴來方悟稀邀人傅脂粉不自著羅衣君寵¶
益嬌態君憐無是非當時浣紗伴莫得同車歸持謝隣¶
家子效顰安可希¶
　　　送别(王維/)¶
下馬飲君酒問君何所之君言不得意歸臥南山陲但¶
去莫復問白雲無盡時¶
<pb:KR4h0110_WYG_010-12b>¶
　　　齊州送祖三(王維/)¶
相逢方一笑相送還成泣祖帳已傷離荒城復愁入天¶
寒遠山浄日暮長河急解纜君巳遙望君猶佇立¶
　　　奉寄韋太守陟(王維/)¶
荒城自蕭索萬里山河空天高秋日逈嘹唳聞歸鴻寒¶
塘映衰草高舘落疎桐臨此嵗方晏顧景問悲翁故人¶
不可見寂寞平林東¶
　　　過李揖宅(王維/)¶
<pb:KR4h0110_WYG_010-13a>¶
閉門秋草色終日無車馬客來深巷中犬吠寒籬下散¶
髮時未簮道書行尚把與我同心人樂道安貧者一罷¶
宜城酌還歸洛陽社¶
　　　崔濮陽兄季重前山興(王維/)¶
秋色有佳興況君池上門悠悠西林下自識門前山千¶
里横黛色數峯出雲間嵯峩對秦國合沓藏荆關殘雨¶
斜日照夕嵐飛鳥還故人今尚爾嘆息此頽顔¶
　　　藍田石門精舍(王維/)¶
<pb:KR4h0110_WYG_010-13b>¶
落日山水好漾舟信歸風玩竒不覺遠因以緣源窮遙¶
愛雲木秀初疑路不同安知清流轉偶與前山通捨舟¶
理輕策果然愜所適老僧四五人逍遙䕃松栢朝梵林¶
未曙夜禪山更寂道心及牧童世事問樵客暝宿長林¶
下焚香臥瑤席澗芳襲人衣山月映石壁再尋畏迷誤¶
明發更登歷笑謝桃源人花紅復來覿¶
　　　塞上曲三首(王昌齡/)¶
蟬鳴桑樹間八月蕭關道出塞入塞寒處處黄蘆草從¶
<pb:KR4h0110_WYG_010-14a>¶
來幽幷客皆共沙塵老莫學游俠兒矜誇紫騮好¶
　　　其二¶
飲馬渡秋水水寒風似刀平沙日未没黯黯見臨洮昔¶
日長城戰咸言意氣高黄塵是今古白骨亂蓬蒿¶
　　　其三¶
秋風夜渡河吹郤鴈門桑遙見胡地獵鞲馬宿嚴霜五¶
道分兵去孤軍百戰塲功多翻下獄士卒但心傷¶
　　　江上聞笛(王昌齡/)¶
<pb:KR4h0110_WYG_010-14b>¶
横笛怨江月扁舟何處尋聲長楚山外曲繞胡關深相¶
去萬餘里遙傳此夜心寥寥浦溆寒響盡唯空林不知¶
誰家子復奏邯鄲音水客皆擁棹空霜遂盈襟羸馬望¶
北走遷人悲越吟何當邉草白旌節隴城隂¶
　　　鄭縣宿陶大公舘贈馮六元二(王昌齡/)¶
儒有輕王侯脫略當世務本家藍田中非為漁弋故無¶
何困躬耕且欲馳永路幽居與君近出谷同所鶩昨日¶
辭石門五年變秋露雲龍未相感干謁亦已屢子為黄¶
<pb:KR4h0110_WYG_010-15a>¶
綬羈余忝蓬山顧京門望西岳百里見郊樹飛雨祠上¶
來靄然關中暮驅車鄭城宿秉燭論往素山月出華隂¶
開此河渚霧清光比故人豁達展心晤馮公尚戢翼元¶
子仍跼步拂衣易為高論跡難有趣張范善始終吾等¶
豈不慕罷酒當涼風屈伸備㝠數¶
　　　述華清宫(儲光羲/)¶
上林神君宫此地即明庭山開鴻濛色天轉招搖星三¶
雪報大有孰謂非我靈¶
<pb:KR4h0110_WYG_010-15b>¶
　　　田家雜興八首(儲光羲/)¶
春至鶬鶊鳴薄言向田墅不能自力作黽勉娶隣女旣¶
念生子孫方思廣田圃閒時相顧笑喜悅好禾黍夜夜¶
登嘯臺南望洞庭渚百草被霜露秋山響砧杵却羨故¶
年時中情無所取¶
　　　其二¶
衆人恥貧賤相與尚膏腴我情旣浩蕩所樂在畋漁山¶
澤時晦㝠歸家暫閒居滿園種葵藿繞屋樹桑榆禽雀¶
<pb:KR4h0110_WYG_010-16a>¶
知我閒翔集依我廬所願在優游州縣莫相呼日與南¶
山老兀然傾一壺¶
　　　其三¶
逍遙阡陌上遠近無相識落日照秋山千岩同一色網¶
罟繞深莾鷹鸇始輕翼獵馬旣如風奔獸莫敢息駐旗¶
滄海上犒士吳宫側楚國有夫人性情本貞直鮮禽徒¶
自致終嵗竟不食¶
　　　其四¶
<pb:KR4h0110_WYG_010-16b>¶
田家趨壠畆當晝掩虛關隣里無烟火兒童共幽閒桔¶
橰懸空圃雞犬滿桑間時來農事隙採藥游名山但言¶
所採多不念路險艱人生如蜉蝣一往不可攀君㸔西¶
王母千載笑容顔¶
　　　其五¶
貧士養性情不復知憂樂去家行賣畚留滯南陽郭秋¶
至黍苗黄無人可刈穫孺子朝未飯把竿逐鳥雀忽見¶
梁將軍乗車出宛洛意氣軼道路光輝滿墟落安知負¶
<pb:KR4h0110_WYG_010-17a>¶
薪者咥咥笑輕薄¶
　　　其六¶
楚山有高士梁國有遺老築室既相隣同田復同道糗¶
糒常共飯兒孫每更抱忘此耕耨勞愧彼風雨好蟪蛄¶
鳴空澤鶗鴂傷秋草日夕寒風來衣裳苦不早¶
　　　其七¶
梧桐䕃我門薜荔網我屋超超兩夫婦朝出暮還宿稼¶
穡旣自種牛羊還自牧日旰懶耕鋤登高望川陸空山¶
<pb:KR4h0110_WYG_010-17b>¶
足禽獸墟落多喬木白馬誰家兒聨翩相馳逐¶
　　　其八¶
種桑百餘樹種黍三十畆衣食旣有餘時時會賔友夏¶
來菰米飯秋至菊花酒孺人喜逢迎穉子解趨走日暮¶
後園裏團團䕃榆栁酩酊乗夜歸涼風吹户牖清淺望¶
河漢低昻㸔北斗數甕猶未開明朝能飲否¶
　¶
　古今詩删巻十¶
