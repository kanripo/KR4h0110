# -*- mode: mandoku-view; -*-
#+TITLE: 古今詩刪
#+DATE: 2015-08-25 00:37:37.397304
#+PROPERTY: ID KR4h0110
#+PROPERTY: BASEEDITION WYG    
#+PROPERTY: JUAN 卷三十四
<pb:KR4h0110_WYG_034-1a>¶
欽定四庫全書¶
　古今詩刪巻三十四¶
　　　　　　　　　　　　明　李攀龍　編¶
　　明七言絶句¶
　　　華燭引(楊慎/)¶
菖蒲傳酒座欲闌碧玉舞罷羅裳單流雲影射荆王枕¶
曉露光搖漢帝盤¶
　　　望中條山(楊慎/)¶
<pb:KR4h0110_WYG_034-1b>¶
征馬長鳴向北風崤闗囬首暮天東太行過盡中條出¶
一路青山白雪中¶
　　　寄逺曲(楊慎/)¶
濯錦江頭烟水緑相思萬里人如玉瑤琴别後不曾彈¶
今朝才理將歸曲¶
　　　江陵舟中贈田李二子(楊慎/)¶
落月寒沙夜未分玉簫金管醉中聞明朝囬首沅江路¶
愁聽青猿和白雲¶
<pb:KR4h0110_WYG_034-2a>¶
　　　流螢篇(楊慎/)¶
蕩子從軍向月支閨人對影滯秋期蠶書宛轉連環字¶
鴈帛殷勤織錦詩¶
　　　南征歌(唐順之/)¶
月明吹笛武陵川馬上行人望跕鳶莫怕交洲饒毒霧¶
一冬飛雪異南天¶
　　　塞下曲(唐順之/)¶
青袍白馬紫茸鞦不向沙場便酒樓夜来一賭青錢盡¶
<pb:KR4h0110_WYG_034-2b>¶
尚有囊中血髑髏¶
　　　贈友(皇甫涍/)¶
隠處同鄉溪水濵鹿門蘿月夢中春興来呼酒何知客¶
老去忘機不避人¶
　　　東京歌二首(靳學顔/)¶
美人挾瑟上髙堂四座酒行殊未央何愁若華翳白日¶
賸有明珠照夜光¶
　　　其二¶
<pb:KR4h0110_WYG_034-3a>¶
濯龍門外車馬流誰人不道入青樓盧家少婦鳴筝坐¶
逢着春光不解愁¶
　　　送陸史之楚(王維禎/)¶
楚苑天南暖不遲隔年梅栁已多姿春来花絮紛紛起¶
絶勝梁園雪裏時¶
　　　遼城寄憶(俞憲/)¶
遥天一望盡髙秋忽傍中原憶舊遊漢省春風吹視草¶
庾家明月照登樓¶
<pb:KR4h0110_WYG_034-3b>¶
　　　遼城望月(俞憲/)¶
片月盈盈海外生遙應九塞一時明望京樓上頻迴首¶
何處清光五鳳城¶
　　　朝陵歌二首(張才/)¶
本朝陵墓傍燕闗殿閣參差霄漢間王氣千年朝北極¶
雄圖萬里抱西山¶
　　　其二¶
松門囬首七陵遙春殿金燈鎖寂寥地逈忽看星斗動¶
<pb:KR4h0110_WYG_034-4a>¶
夜深疑有鬼神朝¶
　　　衛水(謝榛/)¶
城外河流白練長城中萬户正秋光秋来偏作還家夢¶
河水東流到故鄉¶
　　　遊金燈寺(謝榛/)¶
䇿杖穿林路幾重禪家清磬隔雲峯再来只恐無尋處¶
好記懸厓一古松¶
　　　郭壽卿園亭(謝榛/)¶
<pb:KR4h0110_WYG_034-4b>¶
郭家亭子夾松篁把酒臨池幽興長人在千山秋色裏¶
不知雲氣滿衣裳¶
　　　送王夢白歸江東(謝榛/)¶
呉帆歸去逐江雲白鶴橋西舊隠君門掩梧桐賦揺落¶
秋風不是客邊聞¶
　　　本公山房(謝榛/)¶
滿山秋色亂寒松天外遙傳日暮鐘争怪簷前起雲霧¶
誰知鉢底卧蛟龍¶
<pb:KR4h0110_WYG_034-5a>¶
　　　擣衣曲(謝榛/)¶
秦闗昨夜一書歸百戰猶隨劉武威見説平安收涕淚¶
梧桐樹下搗寒衣¶
　　　尋葛徴君(謝榛/)¶
城西閒訪葛洪家籬落秋餘白菊花髙卧自知無俗夢¶
數椽茅屋在烟霞¶
　　　水仙花(謝榛/)¶
月為精魄水為神素質先含雪裏春羅襪凌波斷行跡¶
<pb:KR4h0110_WYG_034-5b>¶
誰能喚起弄珠人¶
　　　呈劉兵憲(許邦才/)¶
建節西南漢大夫飛揚萬里見雄圖即因笻竹收諸郡¶
更遣葡萄達上都¶
　　　留别劉公(許邦才/)¶
秋風長鋏幸生還明日孤臣入楚闗莫道三年人萬里¶
天涯消得幾重山¶
　　　汴河守凍(許邦才/)¶
<pb:KR4h0110_WYG_034-6a>¶
客館寒燈淚滿襟間闗萬里欲歸心眼前一水氷霜苦¶
又説三江瘴癘深¶
　　　寄懐元美(許邦才/)¶
鴻鴈驚秋海上還片雲孤月薊門闗柰何昨夜西牕夢¶
不道千山與萬山¶
　　　送别郭子坤赴選二首(許邦才/)¶
十年髙枕戀柴闗此夕青樽照客顔不是乞為勾漏令¶
那能更出句容山¶
<pb:KR4h0110_WYG_034-6b>¶
　　　其二¶
老去風雲意氣孤因君更與話江湖定經燕市悲歌地¶
為問當年舊酒徒¶
　　　席上贈于鱗(許邦才/)¶
不見春風栁復青故人江海坐漂零即令賸有陶家酒¶
一月休教一日醒¶
　　　送段侍御(許邦才/)¶
白簡髙秋覲九重五花驄馬疾如龍車輪就取都亭下¶
<pb:KR4h0110_WYG_034-7a>¶
霜氣還清長樂鐘¶
　　　送髙都䕶入賀(許邦才/)¶
將軍白馬挿彫弧自傍屬車誇射烏陛下聖明三萬嵗¶
微臣直至執金吾¶
　　　懐王元美(許邦才/)¶
呉門秋色杳佳期濁酒青山對爾詩也道風流非昔日¶
猶堪抵掌見當時¶
　　　與于鱗遊南山初宿天井寺(許邦才/)¶
<pb:KR4h0110_WYG_034-7b>¶
千峯寒色照驦裘嵗暮還堪載酒遊初宿南岩天井寺¶
便聽一夜石泉流¶
　　　夜投林泉觀(許邦才/)¶
落日相將萬疊山深林何處有柴闗不因邂逅岩扉宿¶
誰信天台隔世間¶
　　　送謝中丞歸射洪二首(許邦才/)¶
安石風流戀主情江湖無日不蒼生還看北墅圍碁日¶
未許人聞折屐聲¶
<pb:KR4h0110_WYG_034-8a>¶
　　　其二¶
巫峽江陵一水分猿聲兩岸夜成羣遙知月下孤臣淚¶
才過三聲不可聞¶
　　　九日于鱗招飲南山二首(許邦才/)¶
新詩忽自故人来欲採黄花薦酒杯城外青山城裏見¶
東籬那忍獨徘徊¶
　　　其二¶
嵗序驚心水急流年来又白幾人頭那知緑酒青山外¶
<pb:KR4h0110_WYG_034-8b>¶
惟有黄花似故秋¶
　　　答寄于鱗(許邦才/)¶
結交當日擬荆髙那管傍人笑我曹醉後悲歌燕市裏¶
一時海内更無豪¶
　　　得于鱗書却寄(許邦才/)¶
青春載酒上平臺忽報文園寄賦来賔客一時俱授簡¶
人間難得是仙才¶
　　　丁香花(許邦才/)¶
<pb:KR4h0110_WYG_034-9a>¶
蘇小西陵踏月囬香車白馬引郎来當年剰綰同心結¶
此日春風為翦開¶
　　　早春懐元美(李先芳/)¶
新正簫鼔日紛紛雪霽遙看玉笥雲借問江城春幾許¶
梅花落盡不逢君¶
　　　臨江節士歌(李先芳/)¶
臨江節士泣秋風夜来劍鳴深鞘中龜甲龍鱗各相似¶
誰能辨我是雌雄¶
<pb:KR4h0110_WYG_034-9b>¶
　　　送于鱗還郡(王世貞/)¶
石門髙峽沙丘臺五馬春停天地開無限北風吹不到¶
萬家明月待君来¶
　　　别于鱗諸君二首(王世貞/)¶
金河楊栁未堪齊馬首傳觴白日低俠客自来輕别甚¶
醉乗飛雨薊門西¶
　　　其二¶
塞雲吹盡出榆闗不㫁胡天指掌間應是爾曹髙詠發¶
<pb:KR4h0110_WYG_034-10a>¶
忽驚飛雪捲燕山¶
　　　于鱗郡齋(王世貞/)¶
太行西北擁岧嶤立馬寒雲豫讓橋俱道挂冠同指掌¶
不知山色為誰驕¶
　　　奉答于鱗(王世貞/)¶
鵲湖春雨暗青山流水桃花天地閒共道閉門無一事¶
不知清淚落人間¶
　　　寄謝茂秦(王世貞/)¶
<pb:KR4h0110_WYG_034-10b>¶
亦知留趙魯先生片語能尊萬乗名何事平原無上客¶
却教雙璧贈虞卿¶
　　　寄伯承(王世貞/)¶
漢帝秋風在栢梁一時詞賦有輝光那知此日文園令¶
猶有金莖露未甞¶
　　　寄答子與(王世貞/)¶
白雪誰傳和郢篇中原風色尚蒼然故人儻問行藏事¶
自種要離墓畔田¶
<pb:KR4h0110_WYG_034-11a>¶
　　　送子相(徐中行/)¶
妙髙峯上試登臨月色潮聲盡古今詞客豈須愁病肺¶
中泠泉水更清心¶
　　　送于鱗之邢州三首(徐中行/)¶
趙地山河擁上京于今保障有長城停車襄子宫前問¶
猶説當年國士名¶
　　　其二¶
東平俠客有劉生寶劍千金舊署名忽道明朝脱相贈¶
<pb:KR4h0110_WYG_034-11b>¶
夜深風雨匣中鳴¶
　　　其三¶
十年西省尚書郎此日新携刺史章明月一樽開北海¶
春風千騎下東方¶
　　　送許趙州兼訊李邢州(徐中行/)¶
青春五馬下燕京自喜分符近李生雙璧千秋重入趙¶
共看明月照連城¶
　　　送元美二首(徐中行/)¶
<pb:KR4h0110_WYG_034-12a>¶
髙秋獨上白登臺西北浮雲晝不開忽見千山飛雪下¶
驚傳漢使自天来¶
　　　其二¶
醉携長劍倚髙秋忽見黄河天外流莫更臨風歌出塞¶
九邊寒色不禁愁¶
　　　同明卿惟敬登太白樓(徐中行/)¶
醉携遷客上雲梯睥睨烟霄萬象低便欲乗風登日觀¶
蒼茫海色使人迷¶
<pb:KR4h0110_WYG_034-12b>¶
　　　感舊(徐中行/)¶
自别燕臺白日徂華陽碣石總荒蕪獨留一片西山月¶
猶照當年舊酒壚¶
　　　懐于鱗(徐中行/)¶
黄河萬里接崑崙太華天開西極尊一自凌雲来賦客¶
未論紫氣滿闗門¶
　　　征南鐃歌二首(徐中行/)¶
誓師親上越王臺東望扶桑海色開鉦皷三江殷地起¶
<pb:KR4h0110_WYG_034-13a>¶
艨&KR0008;萬里蹴天来¶
　　　其二¶
横海樓船大出師青山千里列旌旗會稽擬作燕然石¶
震澤今為飲馬池¶
　　　于鱗謝病歸濟南寄訊(徐中行/)¶
白雲湖上萬山青日日茅堂醉復醒不是楊雄躭寂寞¶
千秋誰見太𤣥經¶
　　　寄答汝南諸明府(徐中行/)¶
<pb:KR4h0110_WYG_034-13b>¶
景夷臺上白雲秋懸瓠城邊汝水流却憶諸君明月夜¶
臨風清嘯滿南樓¶
　　　送于鱗還郡(呉國倫/)¶
千門楊栁暗燕闗不繫邢州五馬還寂寞孤城君更卧¶
白雲愁殺太行山¶
　　　秋夜懐子與(呉國倫/)¶
扁舟自去浮湘水倦客常懐卧茂陵秋湛漢宫金掌露¶
月明滄海玉壺氷¶
<pb:KR4h0110_WYG_034-14a>¶
　　　九日同于鱗賦(呉國倫/)¶
秋深木落鴈南飛客裏風霜欲授衣燕市酒酣聊共賦¶
龍山家在未能歸¶
　　　寄懐于鱗(呉國倫/)¶
聞道齊中老伏生逺携妻子歴山耕漢家若有傳書詔¶
使者何從問姓名¶
　　　再寄于鱗(呉國倫/)¶
日日東山望裏春那驅羸馬向風塵誰將馬上春雲色¶
<pb:KR4h0110_WYG_034-14b>¶
一寄山中抱膝人¶
　　　懐于鱗(呉國倫/)¶
渭水秦闗天上迴使君持節馭風雷不妨萬里無書寄¶
紫氣常從西極来¶
　　　香爐峯(呉國倫/)¶
山烟細細五雲盤散入春隂楚甸寒我欲峯頭瞻北極¶
香爐不似殿中看¶
　　　石鏡峯(呉國倫/)¶
<pb:KR4h0110_WYG_034-15a>¶
萬仞峯頭石鏡懸平臨日月倒垂天滄江夜色寒相照¶
下有驪龍不敢眠¶
　　　夢蝶卷(呉國倫/)¶
曲陽城頭花未開漆園夢裏蝶飛来年年蝶為春花老¶
千古莊生夢不囬¶
　　　塞上歌送王少司馬赴薊鎮(宗臣/)¶
司馬頻年西破戎詔書又下九華宫親提萬騎如風雨¶
一夜来屯紫塞東¶
<pb:KR4h0110_WYG_034-15b>¶
　　　過采石江懐李白三首(宗臣/)¶
楚水秋風楓樹髙片帆孤月下江濤蛾眉亭下芙蓉色¶
猶似當年宫錦袍¶
　　　其二¶
采石磯頭坐白雲青楓滿地落紛紛夜深吹笛江亭上¶
明月窺人恐是君¶
　　　其三¶
青山千仞落寒潭采石丹楓一駐驂君跨長鯨去不返¶
<pb:KR4h0110_WYG_034-16a>¶
獨留明月照江南¶
　　　省中(髙岱/)¶
蕭蕭竹徑暝烟浮散帙鳴琴事事幽若比瀟湘漁父隠¶
門前只少木蘭舟¶
　　　涼州曲(髙岱/)¶
賀蘭烽火接居延白草黄雲北到天一片城頭青海月¶
十年沙磧伴人眠¶
　　　寄元美(魏裳/)¶
<pb:KR4h0110_WYG_034-16b>¶
朱絃一絶少知音白雪難酬國士心腰下青萍君所贈¶
至今風雨作龍吟¶
　　　送劉使君之襄陽(張佳𦙍/)¶
太嶽天門紫氣垂松花片片曉風吹孤懐化作千峯月¶
夜夜随君君不知¶
　　　題徐生夢雲巻二首(張佳𦙍/)¶
海西削出千芙蓉嵗晚滄江有卧龍枕上風塵吹不到¶
石門日日紫霞封¶
<pb:KR4h0110_WYG_034-17a>¶
　　　其二¶
夜半天雞啼紫煙瓊裾長共白雲眠髙松萬壑揺明月¶
無數寒濤落枕邊¶
　　　送胡生南歸(陳宗虞/)¶
揚子江風落暮潮𤓰州夜月起蘭橈西湖歸去三千里¶
家在芙蓉第一橋¶
　　　咏潘邯鄲韓妓(張簡/)¶
怕聽邯鄲陌上歌千金不惜購韓娥潘安自是風流客¶
<pb:KR4h0110_WYG_034-17b>¶
此日叢臺興轉多¶
　　　秋樹下送張雲少憲使(潘子震/)¶
老樹臨風葉半黃一樽岐路又斜陽别君何必折楊栁¶
只此秋聲巳斷腸¶
　　　春日謾興(汪時元/)¶
春風為我報花開我為花開載酒來莫道少年花裏醉¶
白頭曾是醉花回¶
　　　奉送觀察李徐二師方舟北上二首(汪時元/)¶
<pb:KR4h0110_WYG_034-18a>¶
兩岸垂楊綰别愁長風曉發過揚州只看雲裏雙帆影¶
不盡黄河天漢流¶
　　　其二¶
廣陵濤起白雲寒北望燕臺路𣺌漫李郭翛然明月下¶
滿船秋色到長安¶
　　　明皇小車圖(釋守仁/)¶
宫門日出乳鴉啼仙漏沈沈樹影低朝罷千官無一事¶
車聲又過夀陽西¶
<pb:KR4h0110_WYG_034-18b>¶
　　明六言附¶
　　　瓊姬墓(髙啓/)¶
夢别芙蓉殿頭㫁釵零落誰收土昏青鏡忘曉月冷珠¶
襦恨秋麋鹿昔来廢院牛羊今上荒丘香魂若怨亡國¶
莫與西施共遊¶
　　　楊氏山庄(髙啓/)¶
斜陽流水幾里啼鳥空林一家客去詩題柿葉僧来供¶
煮藤花¶
<pb:KR4h0110_WYG_034-19a>¶
　　　雜興(韓奕/)¶
一巷西風落葉半牕斜日殘書年老怕逢人事天寒不¶
出吾廬¶
　　　題小景(王恭/)¶
白鷗門外孤艇黄葉山中一瓢惆悵青雲舊侣相思不¶
到漁樵¶
　　　題水墨小景二圖(徐從禮/)¶
小艇水雲澗口孤琴蘿月山隂郢曲向来誰和林泉亦¶
<pb:KR4h0110_WYG_034-19b>¶
有知音¶
　　　其二¶
出岫雲非有意忘機鳥亦知歸莫話城中舊事與君同¶
是荷衣¶
　　　送鄭二之茅山(張楷/)¶
芳草隄邊渡水百花原上逢春在世誰非過客入山方¶
是閒人¶
　　　田家(孫一元/)¶
<pb:KR4h0110_WYG_034-20a>¶
手疏偶然辭主腰鐮率爾為農今日田園自許平時車¶
馬相從¶
　　　送客(楊慎/)¶
合樽且醉花間分襟易慘離顔朝下春風紫陌天涯落¶
日青山美人明月相望游子浮雲獨還愁見河橋栁色¶
勞歌一曲陽闗¶
　　　濟南道中(王世貞/)¶
翛翛栝栢風𦂳藹藹桑榆日斜莫怪牛羊不下中峯自¶
<pb:KR4h0110_WYG_034-20b>¶
有人家¶
　　　于鱗郡齋(王世貞/)¶
使君盡酒不醉郡閣先秋自寒乾坤乍容車馬湖海漸¶
入衣冠¶
　¶
　¶
　¶
　古今詩刪巻三十四¶
