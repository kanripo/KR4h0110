# -*- mode: mandoku-view; -*-
#+TITLE: 古今詩刪
#+DATE: 2015-08-25 00:37:37.040770
#+PROPERTY: ID KR4h0110
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0110_WYG_015-1a>¶
欽定四庫全書¶
　古今詩刪卷十五¶
　　　　　　　　　　　　明　李攀龍　編¶
　　唐五言律詩¶
　　　送劉評事充朔方判官賦得征馬嘶(高適/)¶
征馬向邉州蕭蕭嘶未休思深應帯别聲斷為兼秋峽¶
路風將逺闗山月共愁贈君從此去何日大刀頭¶
　　　送鄭侍御謫閩中(高適/)¶
<pb:KR4h0110_WYG_015-1b>¶
謫去君無恨閩中我舊過大都秋鴈少只是夜猿多東¶
路雲山合南天瘴癘和自當逄雨露行矣慎風波¶
　　　同羣公登濮陽聖寺閣(高適/)¶
落日登臨處悠然意不窮佛因初地識人覺四天空來¶
鴈清霜後孤㠶逺樹中徘徊傷寓目蕭索對寒風¶
　　　使青夷軍入居庸二首(高適/)¶
匹馬行將夕征途去轉難不知邉地别祗訝客衣單溪¶
冷泉聲苦山空木葉乾莫言闗塞極雨雪尚漫漫¶
<pb:KR4h0110_WYG_015-2a>¶
　　　其二¶
古鎮青山口寒風落日時岩巒鳥不過氷雪馬堪遲出¶
塞應無策還家賴有期東山足松桂歸去結茅茨¶
　　　自薊北歸(髙適/)¶
驅馬薊門北北風邉馬哀蒼茫逺山口豁達胡天開五¶
將已深入前軍止半廻誰憐不得意長劔獨歸來¶
　　　醉後贈張九旭(髙適/)¶
世上謾相識此翁殊不然興來書自聖醉後語尤顛白¶
<pb:KR4h0110_WYG_015-2b>¶
髮老閒事青雲在目前床頭一壷酒能更㡬時眠¶
　　　别馮判官(高適/)¶
碣石遼西地漁陽薊北天闗山唯一道雨雪盡三邉才¶
子方為客將軍正渇賢遥知幕下府書記日翩翩¶
　　　别王八(高適/)¶
征馬嘶長路離人挹佩刀客來東道逺歸去北風高時¶
候何蕭索鄉心正鬱陶傳君遇知己行日有綈袍¶
　　　登兖州城樓(杜甫/)¶
<pb:KR4h0110_WYG_015-3a>¶
東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶
　　　房兵曹胡馬(杜甫/)¶
胡馬大宛名鋒稜痩骨成竹批雙耳峻風入四蹄輕所¶
向無空濶真堪托死生驍騰有如此萬里可横行¶
　　　喜達行在所三首(杜甫/)¶
西憶岐陽信無人却送廻眼穿當落日心死著寒灰霧¶
樹行相引蓮峯望或開所親驚老痩辛苦賊中來¶
<pb:KR4h0110_WYG_015-3b>¶
　　　其二¶
愁思胡笳夕凄凉漢苑春生還今日事間道暫時人司¶
𨽻章初覩南陽氣已新喜心翻倒極嗚咽淚沾巾¶
　　　其三¶
死去憑誰報歸來始自憐猶瞻太白雪喜遇武功天影¶
静千官裏心蘇七校前今朝漢社稷新數中興年¶
　　　月(杜甫/)¶
天上秋期近人間月影清入河蟾不沒搗藥兎長生只¶
<pb:KR4h0110_WYG_015-4a>¶
益丹心苦能添白髮明干戈知滿地休照國西營¶
　　　春宿左省(杜甫/)¶
花隱掖垣暮啾啾棲鳥過星臨萬户動月傍九霄多不¶
寢聽金鑰因風想玉珂明朝有封事數問夜如何¶
　　　晚出左掖(杜甫/)¶
晝刻傳呼淺春旗簇仗齊退朝花底散歸院栁邉迷樓¶
雪融城濕宫雲去殿低避人焚諫草騎馬欲雞栖¶
　　　送翰林張司馬南海勒碑(杜甫/)¶
<pb:KR4h0110_WYG_015-4b>¶
冠冕通南極文章落上台詔從三殿去碑到百蠻開野¶
館濃花發春帆細雨來不知滄海上天遣幾時廻¶
　　　秦州雜詩三首(杜甫/)¶
秦州城北寺傳是隗囂宫苔蘚山門古丹青野殿空月¶
明垂葉露雲逐度溪風清渭無情極愁時獨向東¶
　　　其二¶
開道尋源使從天此路廻牽牛去㡬許宛馬至今來一¶
望幽燕隔何時郡國開東征徤兒盡羌笛暮吹哀¶
<pb:KR4h0110_WYG_015-5a>¶
　　　其三¶
鳯林戈未息魚海路常難候火雲峯峻懸軍幕井乾風¶
連西極動月過北庭寒故老思飛將何時議築壇¶
　　　送逺(杜甫/)¶
帯甲滿天地胡為君逺行親朋盡一哭鞍馬去孤城草¶
木歲月晚闗河霜雪清别離已昨日因見古人情¶
　　　客亭(杜甫/)¶
秋窓猶曙色木落更天風日出寒山外江流宿霧中聖¶
<pb:KR4h0110_WYG_015-5b>¶
朝無棄物老病已成翁多少殘生事飄零任轉蓬¶
　　　題𤣥禪師屋壁(杜甫/)¶
何年顧虎頭滿壁畫滄洲赤日石林氣青天江海流錫¶
飛常近鶴杯渡不驚鷗似得廬山路真隨惠逺逰¶
　　　滕王亭子(杜甫/)¶
寂寞春山路君王不復行古墻猶竹色虚閣自松聲鳥¶
雀荒村暮雲霞過客情尚思歌吹入千騎把霓旌¶
　　　玉䑓觀(杜甫/)¶
<pb:KR4h0110_WYG_015-6a>¶
浩刼因王造平䑓訪古逰綵雲蕭史駐文字魯恭留宫¶
闕通羣帝乾坤到十洲人傳有笙鶴時過北山頭¶
　　　觀李固請司馬題山水圗(杜甫/)¶
方丈渾連水天台總映雲人間長見畫老去恨空聞范¶
蠡舟偏小王喬鶴不羣此生隨萬物何處出塵氛¶
　　　禹廟(杜甫/)¶
禹廟空山裏秋風落日斜荒庭垂橘柚古屋畫龍蛇雲¶
氣生虛壁江聲走白沙早知乘四載疏鑿控三巴¶
<pb:KR4h0110_WYG_015-6b>¶
　　　哭嚴僕射歸櫬(杜甫/)¶
素幔隨流水歸舟返舊京老親如宿昔部曲異平生風¶
送蛟龍雨天長驃騎營一哀三峽暮遺後見君情¶
　　　旅夜書懐(杜甫/)¶
細草微風岸危檣獨夜舟星隨平野濶月湧大江流名¶
豈文章著官因老病休飄飄何所似天地一沙鷗¶
　　　船下䕫州郭宿雨濕不得上㟁别王十二判官¶
　　　(杜甫/)¶
<pb:KR4h0110_WYG_015-7a>¶
依沙宿舸船石瀬月㳙㳙風起春燈亂江鳴夜雨懸晨¶
鐘雲外濕勝地石堂偏柔櫓輕鷗外含悽覺汝賢¶
　　　登岳陽樓(杜甫/)¶
昔聞洞庭水今上岳陽樓呉楚東南坼乾坤日夜浮親¶
朋無一字老病有孤舟戎馬闗山北憑軒涕泗流¶
　　　次北固山下(王灣/)¶
客路青山外行舟綠水前潮平兩岸濶風正一㠶懸海¶
日生殘夜江春入舊年鄉書何處達歸鴈洛陽邉¶
<pb:KR4h0110_WYG_015-7b>¶
　　　贈凉州張都督(崔灝/)¶
聞君為漢將虜騎不南侵出塞清沙漠還家拜羽林風¶
霜臣節苦歲月主恩深為語西河使知予報國心¶
　　　江南旅情(祖詠/)¶
楚山不可極歸路但蕭條海色晴看雨江聲夜聽潮劍¶
留南斗近書寄北風遥為報空潭橘無媒寄洛橋¶
　　　蘓氏別業(祖詠/)¶
別業居幽處到來生隱心南山當户牖澧水映園林竹¶
<pb:KR4h0110_WYG_015-8a>¶
覆經冬雪庭昏未夕隂寥寥人境外閒坐聽春禽¶
　　　扈從御宿池(祖詠/)¶
君王既廵狩輦路入秦京逺樹低槍壘孤山入幔城寒¶
疎清禁漏夜警羽林兵誰念迷方客長懐魏闕情¶
　　　望秦川(李頎/)¶
秦川朝望逈日出正東峯逺近山河浄逶迤城闕重秋¶
聲萬户竹寒色五陵松客有歸歟嘆凄其霜露濃¶
　　　宿龍興寺(綦母潜/)¶
<pb:KR4h0110_WYG_015-8b>¶
香刹夜忘歸松清古殿扉燈明方丈室珠繫比丘衣白¶
日傳心浄青蓮喻法微天花落不盡處處鳥銜飛¶
　　　胡笳曲(王昌齡/)¶
城南虜已合一夜㡬重圍自有金笳引能令出塞飛聽¶
臨闗月苦清入海風微三奏髙樓曉胡人掩淚歸¶
　　　同王徴君湘中有懐(張謂/)¶
八月洞庭秋瀟湘水北流還家萬里夢為客五更愁不¶
用開書帙偏宐上酒樓故人京洛滿何日復同逰¶
<pb:KR4h0110_WYG_015-9a>¶
　　　破山寺後禪院(常建/)¶
清晨入古寺初日照高林曲徑通幽處禪房花木深山¶
光恱鳥性潭影空人心萬籟此俱寂惟聞鐘磬音¶
　　　聞笛(張廵/)¶
岧嶤試一臨虜騎附城隂不辨風塵色安知天地心門¶
開邉月近戰苦陣雲深旦夕更樓上遥聞横笛音¶
　　　岳陽晚景(張均/)¶
晚景寒鴉集秋風旅鴈歸水光浮日出霞綵映江飛洲¶
<pb:KR4h0110_WYG_015-9b>¶
白蘆花吐園紅柿葉稀長沙卑濕地九月未成衣¶
　　　穆陵闗北逢人歸漁陽(劉長卿/)¶
逄君穆陵北匹馬向桑乾楚國蒼山古幽州白日寒城¶
池百戰後耆舊㡬家殘處處蓬蒿徧歸人掩淚看¶
　　　和都官苖貟外秋夜寓直對雨簡諸知己(李嘉/祐)¶
多雨南宫夜仙郎寓直時漏長丹鳯闕秋冷白雲司螢¶
影侵堦亂鴻聲出苑遲蕭條人吏散小謝有新詩¶
　　　酬李貟外見寄(嚴維/)¶
<pb:KR4h0110_WYG_015-10a>¶
蘇耽佐郡時近出白雲司藥補清羸疾窓吟絶妙詞栁¶
塘春水漫花塢夕陽遲欲識懐君意明朝訪檝師¶
　　　奉和皇甫大夫夏日逰華嚴寺(嚴維/)¶
初地華嚴㑹王家少長行到宫龍節駐禮塔鴈行成蓮¶
界千峯静梅天一雨清禪庭未可戀聖主寄蒼生¶
　　　贈萬經(嚴維/)¶
萬公長慢世昨日又隳官縦酒真彭澤論詩得建安家¶
山伯禹宂別墅小長干輒有時人至窓前白眼看¶
<pb:KR4h0110_WYG_015-10b>¶
　　　春日早朝應制(竇叔向/)¶
紫殿俯千官春松應合懽御爐香燄煖馳道玉聲寒乳¶
燕翻珠綴祥烏集露盤宫花一萬樹不敢舉頭看¶
　　　題薦福寺衡陽岳師房(韓翃/)¶
春城乞食還髙論此中閒僧臘堦前樹禪心江上山疎¶
簾看雲捲深户映花闗晚送門人去鐘聲杳靄間¶
　　　題松江驛(張祐/)¶
山色逺含空蒼茫驛國東海明先見日江白逈聞風鳥¶
<pb:KR4h0110_WYG_015-11a>¶
道高原去人烟小徑通那知舊遺逸不在五湖中¶
　　　春日早朝寄劉起居(姚合/)¶
九衢寒霧斂雙闕曙光分彩仗迎春日香烟接瑞雲珮¶
聲清漏間天語侍臣聞莫笑馮唐老還來謁聖君¶
　　　將赴京師蒜山津送客還荆渚(許渾/)¶
樽前萬里愁楚塞與皇州雲識瀟湘雨風知鄠杜秋潮¶
平猶倚棹月上更登樓他日滄浪水漁歌對白鷗¶
　　　塞下(楊逹/)¶
<pb:KR4h0110_WYG_015-11b>¶
秋日并州路黄榆落故闗孤城吹角罷數騎射鵰還帳¶
幕遥臨水牛羊自下山行人正垂淚烽火起雲間¶
　　　冷井(孫欣/)¶
仙闈初鑿井雲液沁成泉色湛青苔裏寒凝紫綆邉銅¶
瓶向影落玉甃抱虚圎永頼調神像堯時奉萬年¶
　　　秋宵書事寄吳憑處士(釋皎然/)¶
真性在方丈寂寥無四隣秋天月色正清夜道心真大¶
夢觀前事浮名悞此身不知庭樹意榮落感何人¶
<pb:KR4h0110_WYG_015-12a>¶
　　　聖果寺(釋處黙/)¶
路自中峯上盤回出薜蘿到江呉地盡隔岸越山多古¶
木叢青靄遥天浸白波下方城郭近鐘磬雜笙歌¶
　¶
　¶
　¶
　¶
　¶
<pb:KR4h0110_WYG_015-12b>¶
　¶
　¶
　¶
　¶
　¶
　¶
　¶
　古今詩刪卷十五¶
